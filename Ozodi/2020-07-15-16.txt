Аз 60 корхонаи азимтарини Тоҷикистон, ки корашон ба муҳити зист осеб мерасонад, бештарашон бо технологияи чинӣ фаъолият мекардаанд.
Масъулини Кумитаи ҳифзи муҳити зист мегӯянд, ин масъала ҷойи нигаронӣ надорад, чун корхонаҳо акнун бо технологияҳои нав кор мекунанд. Ҳарчанд бархе мутахассисони бахши муҳити зист ба ин гуфтаи мақомот шубҳа доранд ва мегӯянд, лоиҳаи чунин корхонаҳо бидуни баррасӣ бо ҷомеа амалӣ шудаанд.
Саидусмон Судуров, сардори шӯъбаи ҳифзи атмосфераи Кумитаи ҳифзи муҳити зист рӯзи 14-уми июл зимни нишасти хабарӣ дар Душанбе гуфт, корхонаҳои калонтарин бо сармоя ва технологияҳои чинӣ асосан дар бахшҳои кӯҳкорӣ, металлургӣ ва истеҳсоли маҳсулоти сохтмонӣ фаъолият мекунанд.
